# Card

Je gebruikt een card om inhoud te groeperen die te maken heeft met een enkele link. Met een card kun je extra aandacht vestigen op deze link, en wat context bieden. Een card kan uit meerdere elementen bestaan, de link is verplicht.

## Schermlezers

Met een schermlezer kun je onder andere navigeren via headings en links in een document. De titel van een card is een link in een heading, zodat je van beide navigatiemanieren gebruik kunt maken. Een schermlezer leest eerst de titel op, daarna de rest van de inhoud.

## Richtlijnen

- De titel van een card is een link in een heading. Hier gelden dezelfde richtlijnen voor als voor reguliere [links](https://amsterdam.github.io/design-system/?path=/docs/react_navigation-link--docs) en [headings](https://amsterdam.github.io/design-system/?path=/docs/react_text-heading--docs).
- Een card heeft meer inhoud nodig dan alleen een titel. Vul dit aan met tekstuele en/of visuele inhoud. Als dit lastig is, kijk dan of een [top task link](https://amsterdam.github.io/design-system/?path=/docs/react_navigation-top-task-link--docs) of [reguliere link](https://amsterdam.github.io/design-system/?path=/docs/react_navigation-link--docs) beter past.
