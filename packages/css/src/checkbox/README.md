# Checkbox

De checkbox (in het Nederlands: selectievakje) wordt gebruikt om gebruikers een selectie te laten maken. Hij wordt ook gebruikt om gebruikers te laten weten dat ze akkoord gaan met specifieke voorwaarden.

## Richtlijnen

- Selectievakjes worden gebruikt voor 1 of meerdere keuzes die elkaar niet uitsluiten.
- Elk selectievakje werkt onafhankelijk van andere selectievakjes in een lijst op hetzelfde hiërarchische niveau. Het aanvinken van een extra vakje heeft geen invloed op andere selecties in die lijst.
- Je kunt een selectievakje wel gebruiken voor een bulkselectie of –deselectie van een hele lijst, maar dan moet duidelijk zijn dat het bulkselectievakje op een ander hiërarchisch niveau zit dan de lijst die volledig wordt geselecteerd of gedeselecteerd.
- Een groep selectievakjes kan worden gebruikt om gegevens op een pagina, in een menu of binnen een component te filteren.
- Een selectievakje kan een antwoord op een gesloten vraag zijn, als er meerdere antwoorden mogelijk zijn.
- Een lijst van selectievakjes is verticaal gestapeld om leesbaarheid en bruikbaarheid te bevorderen.
- Een lijst van selectievakjes moet in een `fieldset` zitten, met een `legend` die beschrijft waar de lijst over gaat. Als de selectievakjes bijvoorbeeld worden gebruikt om antwoord op een vraag te krijgen, dan is de `legend` de vraag.

## Checkbox labels

Een label:

- ... begint met een hoofdletter
- ... heeft geen interpunctie aan het einde als het een enkele zin, woord of fragment is.
- ... is in de eerste persoon geschreven als het gaat om de vraag of de gebruiker akkoord gaat met de algemene voorwaarden

## Relevante WCAG eisen

- [WCAG 1.3.5](https://www.w3.org/WAI/WCAG21/Understanding/identify-input-purpose.html): het is zowel voor een gebruiker als programmatisch duidelijk wat het doel van een formulierveld is.

<!-- TODO: Checkbox is an interactive element, reference the general interactive elements docs when they're merged -->
