# Alert

Met een Alert breng je de gebruiker op de hoogte van een belangrijke of tijdgevoelige boodschap.
De taak van de gebruiker wordt niet onderbroken.

## Specificaties

Er zijn vier soorten meldingen:

- **Waarschuwing** (oranje) als er actie nodig is om schade te voorkomen.
- **Foutmelding** (rood) om te laten weten dat er een fout is opgetreden.
- **Bevestiging** (groen) ter geruststelling dat een proces is voltooid.
- **Kennisgeving** (blauw) om een bericht onder de aandacht te brengen.

## Richtlijnen

- Plaats bij belangrijke en urgente informatie een oranje Alert direct onder de Header.
  Voorbeelden: een storing van een systeem of afwijkende openingstijden van een stadsloket.
- Zorg voor voldoende witruimte rondom de Alert.
  De witruimte van het grid is een goede maatstaf â€“ zet de Alert in zijn eigen cel.
- Standaard kan de Alert niet gesloten worden.
  Deze mogelijkheid kan toegevoegd worden.
- Optioneel kan de titel worden weggelaten.
